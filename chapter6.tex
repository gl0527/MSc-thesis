%----------------------------------------------------------------------------
\chapter{Összefoglalás és kitekintés}
%----------------------------------------------------------------------------

%----------------------------------------------------------------------------
\section{Elvégzett munka összegzése}
%----------------------------------------------------------------------------
A feladatom egy általános célú, komponens alapú játékmotor fejlesztése és demonstrálása volt.

A dolgozat kezdetén ismertettem a bemutatandó munkám elõzményeit. Ezt követõen a keretrendszert érintõ
módosításokat taglaltam. Ezután következett a feladatkiírásban ismertetett pontok kifejtése, kezdve
a játékmotor új funkcionalitásainak ismertetésével, majd a demonstrációs alkalmazás bemutatásával.
Végezetül a demonstrációs alkalmazás után az elkészült rendszer értékelése következett.

Az elvégzett munka során megtapasztaltam, hogy mekkora munkával jár egy egyetemi projekt kódbázisánál
nagyságrendekkel nagyobb feladat megvalósítása. Emellett a C++ nyelv legújabb szabványaiban
(C++11 illetve C++14) illetve a felhasznált keretrendszerek használatában is lehetõségem volt
elmélyedni. Ezeken túl úgy vélem, hogy a komponens alapú szemléletet jobban el sikerült sajátítanom,
mint a szakdolgozatom írásának idején.

A következõ szakaszban az elkészült rendszerre vonatkozó továbbfejlesztési lehetõségeket ismertetem.

%----------------------------------------------------------------------------
\section{Továbbfejlesztési lehetõségek}
%----------------------------------------------------------------------------
Ez a szakasz olyan funkciókat ismertet, melyek a dolgozat során elkészült rendszer részét képezik, de
a mai általános célú játékmotorokban ezek a funkciók sokkal kényelmesebben használhatók.

Ilyen funkció a jelenetek betöltését végzõ alrendszer. Ezzel az a gond, hogy az XML leírás már
közepesen nagy jelenetek definiálásakor is nehezen átlátható illetve módosítható, emellett az XML-
szintaktikát megsértõ hibák okait sem egyszerû ilyen esetekben megtalálni.
A jelenetek XML-ben történõ leírása helyett jobb lenne, ha egy grafikus felülettel rendelkezõ
pályaszerkesztõ segítségével lehetne megadni a jeleneteket, amely pályaszerkesztõ aztán ugyan azt az XML
formátumot generálná, amelyet most kézzel kell a felhasználónak összeállítania. Úgy vélem, hogy a
motor használhatóságán ez a funkcionalitás sokat javítana.

A jelenetek betöltésének módosítása mellett a kamerarendszer átdolgozása is fontos lehet a késõbbiekben.
Ezt azért érzem szükségesnek, mert az elkészült rendszerem nem támogat cinematic funkciókat, melyek
viszont egyre nagyobb szerepet kapnak a mai játékokban.

Az említett funkcionalitások mellett megemlítendõ a szálak használata is. Nagyban növelné a rendszer
teljesítményét az, ha a fizikai alrendszer és a megjelenítõ alrendszer külön szálon futna. Ennek
megvalósítása sem szerepelt a feladatkiírásban. Megjegyzendõ, hogy a több szál kezelése a programozás
véleményem szerint egyik legnehezebb feladata, hiszen a hibák keresése illetve a konzisztens állapot
megtartása sok esetben komoly erõfeszítéseket igényel a programozótól.

Az imént felsorolt funkcionalitásokon túl gyakorlatilag bármely szolgáltatását megemlíthetném itt
az elkészült motoromnak, hiszen biztos vagyok abban, hogy a ma használatos játékmotorok minden olyan
funkcionalitást körültekintõbben és részletesebben implementáltak, mint ahogy azt én tettem a saját
rendszerem megalkotásakor.
Viszont az is szent meggyõzõdésem, hogy a szóbanforgó játékmotorokat nem néhány félév alatt, és nem
egyetlen fejlesztõ készítette, ilyen értelemben nem jogos az összehasonlítás.

A következõ szakaszban a dolgozatom alatt elkészített rendszer bõvítési lehetõségeit fogom ismertetni.

%----------------------------------------------------------------------------
\section{Bõvítési lehetõségek}
%----------------------------------------------------------------------------
A dolgozat hatásköre nem terjedt ki minden olyan szegmensre, melyek a mai játékmotorok részét
képezik, hiszen az elvégzett munka terjedelmi és idõbeli korlátait a feladatkiírásnál figyelembe
kellett venni. A továbbiakban olyan funkciókat ismertetek, melyek nem részei a rendszeremnek, viszont
egy általános játékmotor implementációjából ma már nem hiányozhatnak.

Manapság teret hódítottak maguknak a többfelhasználós játékok. Ezek az alkalmazások olyan motorok fölé
épültek, mely motorok hálózati kommunikációt is képesek kezelni. Ezt általában úgy valósítják meg, hogy
a motoron belül implementálnak egy kliens-szerver vagy egy peer-to-peer architektúrát, vagy egy erre
alkalmas könyvtár szolgáltatásait -- például a HawkNL -- használják fel. Akárhogy is döntenek a
fejlesztõk, céljuk minden esetben az, hogy a virtuális világ legfrissebb állapota jelenjen meg az
összes olyan gépen, mely ezt a világot egyidõben megjeleníteni kívánja.

Egy másik ilyen funkcionalitás a szkriptelés. Manapság gyakori, hogy a játéklogika oldali elemeket
illetve azok mesterséges intelligenciáját szkript nyelvek segítségével -- például Lua -- definiálják.
Ez a megoldás talán kényelmesebb lehet, mint C++ oldalon leírni ezeket az információkat, viszont
ezen nyelvek debuggolása és egyáltalán a szerkesztése a legtöbb esetben elmarad a C++ szintjétõl.

Magát a keretrendszert is lehetne bõvíteni annak érdekében, hogy ne csak Windows platformon, hanem
más környezetben -- például valamely Linux disztribúció(ko)n vagy Android-on -- is használható legyen
az elkészített játékmotor.

A felsorolt bõvítési lehetõségek mellett természetesen még számos más irányban történhetnének módosítások,
hiszen a mai általános célú játékmotorok hatalmas méretû szoftverrendszerek, melyek rengeteg
funkcionalitással rendelkeznek. Természetesen ezeket a szoftverrendszereket nem egyetlen hallgató
készítette, s nem is néhány félév alatt készültek el, ezért úgy gondolom, hogy nem érdemes az én
elkészült munkámat az iparban megtalálható kész rendszerekkel összehasonlítani.

